<html lang="en"><head>
    <meta charset="UTF-8">
    <title>AUTORIA</title>
    <link rel="stylesheet" type="text/css" href="css.css">
</head>
<body>
   <div class="main">
       <div class="daughter">
          <h2>ЗАЗ-1102 «Та́врія»</h2>
           <div class="picture1"><img class="picture1" src="3.jpg"></div>
           <div class="boxpicture2">
              <img class="picture2" src="1.jpg">
              <img class="picture2" src="2.jpg">
              <img class="picture2" src="4.jpg">
           
           </div>
       <p><b>ЗАЗ-1102 «Та́врія»</b>— ЗАЗ-1102 «Та́врія» — легковий передньо- привідний автомобіль з кузовом типу хетчбек. Вироблявся на Запорізькому автомобіле- будівному заводі з 1988 по 1997 рік.</p>
       <h3>Історія</h3>
       <hr>
       <p>Ще на початку 1970-х група фахівців заводу на чолі з головним конструктором В. Стешенком, коли в СРСР роботи над новим масовим передньопривідним автомобілем тільки починалися, розробила багато цікавих концепцій, як у вигляді макетів, так і втілених у металі.

        Слід зазначити, що з самого початку проектувалося ціле сімейство автомобілів, яке включало в себе, крім базового варіанту, також і повнопривідні модифікації, пікап, фургон, вантажівка і ін.
        
        На першому дослідному автомобілі 1970 року силовий агрегат включав у себе безпосередньо двигун, дискове діафрагмове зчеплення і п'ятиступінчасту коробку передач з єдиною масляною ванною. Для повнопривідних модифікацій передбачалося встановлення колісних редукторів на передні колеса для збереження динаміки автомобіля при використанні стандартної трансмісії. Для передачі крутного моменту на задній міст передбачалось встановлення редуктора безпосередньо в приводі заднього моста. Для інвалідних модифікацій майбутньої «Таврії» проектувалося автоматичне зчеплення. Робочий об'єм двигунів для різних шасі становив 0,9 і 1,0 літра при потужності 40 і 44 к.с. відповідно. Передньопривідний автомобіль з кузовом дводверний седан, який мав габарити 3750х1580х1380 мм, базу 2300 мм, масу 800 кг і максимальну швидкість 140 км/год. Цей автомобіль, що отримав назву «Перспектива» (марка «Таврія» з'явилася значно пізніше) випробовувався протягом 1972–1973 років.
        
        1973 року побачила світ нова серія автомобілів, що використовувала в оформленні деякі деталі інтер'єру ВАЗ-2101. У другому сімействі були враховані виявлені раніше недоліки. Автомобілі цього року мали масу 700 кг, габарити 3700х1540х1370 мм, двигун з робочим об'ємом 1,0 л. Примітно, що практично при тому ж обсязі салону, що і у ВАЗ-2101, власна маса автомобіля була меншою на 100 кг.
        
        1974 року прототипи були дещо підкоректовані в частині екстер'єру.
        
        1975 року побачив світ новий варіант «Таврії». Ця модель створювалася в співробітництві з конструкторами ВАЗу, що працювали над своєю моделлю ВАЗ-1101. Причому, кожен конструкторський колектив йшов своєю дорогою, закладаючи в проектовані автомобілі уніфікацію ряду комплектуючих для його здешевлення. Проте, з ряду причин і цей зразок також не потрапив у серійне виробництво.
        
        За рік концепції інженерів-розробників знову змінилися і з'явилася дослідна «Таврія» з повним приводом.
        
        Після вивчення на ЗАЗі автомбілів Ford Fiesta зразка 1976 року, до 1978 року з'явилася чергова варіація ЗАЗ-1102. Мабуть, це вже були прототипи саме тією «Таврії», яку ми знаємо, хоча і сильно все ж від неї відрізнялися. На цьому зразку тривав пошук стилістичних рішень майбутнього автомобіля — експериментували з передньою облицюванням радіатора із пластику, розробили кілька варіантів приладової панелі і деталей інтер'єру. Згодом на автомобілі з'явилися формована оббивка стелі, дверей, багажного відділення. Всього в автомобілі було застосовано 55 кг пластикових деталей. Під час підготовки автомобіля було отримано та впроваджено в життя 26 авторських свідоцтв. Загалом, автомобіль був практично готовий у 1978—1979 роках, хоч і стояла ще неминуча потреба доведення вузлів, проте в серію ЗАЗ-1102 потрапив лише 1988 року. Частково це пов'язують і з тим, що керівництво Міністерства транспорту СРСР, в якому працювало дуже багато колишніх працівників АвтоВАЗу, бажало бачити перший в країні передньоприводний автомобіль виробництва Волзького заводу, тому чекало на появу ВАЗ-2108.</p>
       
      </div>
      <div class="daughter"><h2>ЗАЗ-11055 «Та́врія Піка́п»</h2>
           <div class="picture1"><img class="picture1" src="5.jpg"></div>
           <div class="boxpicture2">
              <img class="picture2" src="6.jpg">
              <img class="picture2" src="7.JPG">
              <img class="picture2" src="8.jpg">
           
           </div>
       <p><b>ЗАЗ-11055 «Та́врія Піка́п»</b> — вантажний передньо- приводний автомобіль з кузовом типу пікап. Вироблявся на Запорізькому автомобіле- будівному заводі з 1993 до 2011 року. Наступником моделі став ЗАЗ Lanos Cargo.</p>
       <h3>Історія</h3>
       <hr>
       <p>В 1990 році НТТЦ "ЗАЗ-Автотехніка" при ЗАЗі був розроблений дослідний пікап ЗАЗ-1305, в тому числі у спрощеному "сільському" виконанні. Проте, з ряду причин в серію машина не пішла. А от у Греції, куди на початку 90-их років XX століття було експортовано деяку кількість "Таврій", був налагоджений випуск пікапів на їх базі. І тільки після цього, в 1993 році в серію був запущений ЗАЗ-11055 з двомісною кабіною і кузовом на 270 кг вантажу, створений на базі ЗАЗ-110206. Двигун встановлювався стандартний - МеМЗ-245 робочим обсягом 1,1 л. Частина машин комплектувалася тентом. Випуск цього автомобіля тривав до 1995 року.

        У 1999 році світ побачив ЗАЗ-110550 - модернізований пікап, створений базі "Таврія-Нова", але зберіший колишній індекс. Частина машин навіть була відправлена до Сирії. У порівнянні зі "старим" ЗАЗ-11055 була посилена балка задньої осі, трохи змінений зовнішній вигляд, модернізовані окремі вузли. Частина машин комплектувалася тентом, що натягується за рівнем борту. На базі цієї моделі випускалися ЗАЗ-110550-20 (експортний, з правостороннім розташуванням органів рульового управління і системою впорскування палива "Сіменс", а також вихлопною системою з каталітичним нейтралізатором) та ЗАЗ-110550-30 (відмінності полягали в установці капота, облицювання радіатора, переднього бампера і блок-фар від автомобіля ЗАЗ-1103; по кромці борту з двох боків було встановлено захисні накладки; в салоні встановлювалася люксова панель приладів; була проведена аудіопідготовка (динаміки і антена), але сама магнітола не встановлювалася) та ЗАЗ-110550-40 з системою впорскування палива "Сіменс".</p>
       </div>
       
       <div class="daughter">
          <h2>Україна (велосипед)</h2>
           <div class="picture1"><img class="picture1" src="9.jpg"></div>
           <div class="boxpicture2">
              <img class="picture2" src="0.jpg">
              <img class="picture2" src="11.jpg">
              <img class="picture2" src="112.jpg">
           
           </div>
       <p><b>Україна (велосипед)</b>— серія чоловічих дорожніх велосипедів що вироблялись Харківським велозаводом. Наймасовіша марка велосипеда, що вироблялись в СРСР. Моделі велосипеду «Україна» користувалися постійним попитом не тільки у СРСР, але й успішно експортувались у понад 30 країн світу.</p>
       <h3>Історія</h3>
       <hr>
       <p>В роки Першої світової війни велосипедну фабрику Лейтнера в Ризі було перевезено до Харкова. Після Жовтневого більшовицького перевороту 1917 року вона була націоналізована, і в 1923 році на її базі було засновано Харківський велосипедний завод імені Г. І. Петровського.[2]

        У 1926 році було налагоджено виробництво чоловічого дорожнього велосипеда, що отримав назву «Україна».[3] Це була модель велосипеда, який вироблявся фабрикою Лейтнера в дореволюційний час. Інформація про конструкцію та кількість вироблених велосипедів достовірно невідома.
        
        Більш відомою є марка велосипеда, що почала вироблятись на Харківському велосипедному заводі з 1960 року. Першою моделлю, яка отримала назву «Україна», був велосипед В–120. Ця версія дорожнього велосипеда прийшла на зміну моделі В–110 «Прогрес», розробленої на початку 1950-х років на базі довоєнних німецьких велосипедів.</p>
       
      </div>

</div></body></html>
